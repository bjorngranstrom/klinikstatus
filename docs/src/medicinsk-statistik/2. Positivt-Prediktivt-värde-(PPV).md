---
title: 2. Positivt prediktivt värde (PPV)
description: Viktig kunskap om medicinsk statistik
layout: doc
next: {
    text: '3. Pre-test probability (PTP)',
    link: 'medicinsk-statistik/3. Pretest-probability-(PTP)'
}
---

# 2. Positivt/negativt prediktivt värde

## POSITIVT PREDIKTIVT VÄRDE

::: info Positivt prediktivt värde (PPV) beskriver den verkliga chansen att ha sjukdomen vid positiv undersökning. Tillskillnad från sensitivitet och specificitet tas hänsyn till dom falskt positiva/negativa utfallen. En stor fallgrop är dess relation med _prevalens_.
:::

|               | Har sjukdomen             | Har inte sjukdomen        |
| ------------- | :-----------:             | :--------------------:    |
| Test positiv  | a (True Positiv)          | b (False Positive)        |
| Test negativ  | c (False Negative)        | d (True Negative)         |

PPV = $\frac{\Large{\text{true\;positive}}}{\Large{\text{true\;positive+false\;positive}}}$

_Exempel_:
> <bl> D-dimer med lungemboli som frågeställning har en sensitivitet och specificitet på 96% respektive 50%. En population på 1000 patienter med en prevalens (förekomst av sjukdomen i populationen) på 30% ger då följande tabell: </bl>

|               | Har sjukdomen             | Har inte sjukdomen        |
| :-------------: | :-----------:           | :--------------------:    |
| Test positiv  | 0.96 x 300  = 288           |  700 - 350 = 350           |
| Test negativ  |  300 - 288 = 12            | 0.5 x 700 = 350             |
| Prevalens 30% | 300                        | 700                        |


Detta ger ett PPV på : $\frac{\large{288}}{\large{288+350}}$ = 0.45 _eller_ 45% sannolikhet att patienten verkligen är sjuk om testet är positivt. Detta är föga imponerande då testet har samma träffsäkerhet som att singla slant. 

**Låt oss nu öka prevalensen i den studerade populationen till 60%:**

|               | Har sjukdomen             | Har inte sjukdomen        |
| :-------------: | :-----------:           | :--------------------:    |
| Test positiv  | 0.96 x 600  = 576           |  400 - 200 = 200           |
| Test negativ  |  600 - 576 = 24            | 0.5 x 400 = 200             |
| Prevalens 60% | 600                        | 400                        |

Detta ger ett PPV på : $\frac{\large{576}}{\large{576+200}}$ = 0.74 _eller_ 74% sannolikhet att patienten verkligen är sjuk om testet är positivt. Betydligt bättre.

Med dessa exempel kan man förstå att prevalens utgör en nyckelroll för att PPV ska ha värde. Det är därför viktigt att man väljer rätt patientgrupp när man ska applicera PPV. 

## NEGATIVT PREDIKTIVT VÄRDE

::: info Negativt prediktivt värde (NPV) beskriver den verkliga chansen att _inte_ ha sjukdomen. Här tas dom falskt negativa i beaktning.
:::

|               | Har sjukdomen             | Har inte sjukdomen        |
| ------------- | :-----------:             | :--------------------:    |
| Test positiv  | a (True Positiv)          | b (False Positive)        |
| Test negativ  | c (False Negative)        | d (True Negative)         |

NPV = $\frac{\Large{\text{true\;negative}}}{\Large{\text{true\;negative+false\;negative}}}$

Samma principer som på PPV appliceras på NPV.

## PROBLEM MED PREVALENS

_Följande grafer är tagna från en artikel skriven av Suzanne Ekelund "Why D-dimer tests cannot be used to exclude venous thromboembolism in patients with high pretest probability"._

![graph-PPV-NPV](graph-PPV-NPV.png)

Grafen visar entydigt att när prevalens ökar eller minskar påverkar detta dramatiskt PPV och NPV. Pilarna visar värdena för en undersökning med 90% sensitivitet och 90% specifictet. Ta din tid att verkligen förstå grafen, detta utgör kruxet i att förstå dessa begreppt. 

__<gr> Varför minskar NPV med ökande prevalens? </gr>__

NPV är en kvot som illustrerar en undersöknings prediktiva förmåga. Denna kalkyleras genom äkta negativa och falskt negativa. Mängden falskt negativa beror på hur många som har sjukdomen, det vill säga prevalensen i en population. Falskt negativa finns i kvotens nämnare. Kvoten blir därför mindre och mindre ju fler falskt negativa vi har. Man kan se det som en spädningseffekt.

__<gr> Vad har sensitivitet för betydelse för NPV? </gr>__

![graph-sens](graph-sens.png)

Med ökande sensitivitet minskar mängden falskt negativa eftersom fler äkta positiva föreligger. Detta har då en mitigerande effekt vid höga prevalenser och NPV. Motsatsen är givetvis sann för PPV, _i.e vid hög specificitet minskar mängden falskt positiva och därför ökar PPV._

__<gr> Vad har detta för praktiskt betydelse? </gr>__

D-dimer är en undersökning som har ett högt negativt prediktivt för lungemboli på utvalda populationer. Grafen illustrerar riskerna med att ta ett D-dimer på en högrisk population. 

Wells score har flera stratifieringsmodeller. "Three-tier model" beskriver low risk (0-2 poäng) med incidens på 1.3%, moderate risk (2-6 poäng) med 16.2% incidens, och high risk (>6 poäng) med incidens på 37.1%. 

Estimeringar från Spanish national consensus visar att prevalensen av lungemboli i low-pretest probability grupper är 10%, i moderate-pretest probability är 25%, och i high-pretest probability är >60%.

![graph-PE](graph-PE.png)

Här ser vi att om man använder D-dimer som har en sensitivitet på 95% vid högriskgruppen, där prevalensen estimerats till 60%,  får vi ett NPV på ca 87%. Alltså i 13% av fallen får vi ett falskt negativt värde med potentiellt livshotande komplikationer. FDA har som kriterie att ett NPV på minst 97% för att använda D-Dimer som rule-out-undersökning. Med den logiken ska egentligen D-Dimer endast användas på låg- och medelrisk patienter, vilket är dagens praxis!

## BOTTOM LINE

* PPV/NPV är användbara instrument för att tolka positiva/negativa provsvar.
* Viktigt att ha koll på prevalens i den grupp man undersöker.

|       PPV/NPV (%)          |                Värdering                                                               | 
| -------------          | :-----------------------------------------------------------------------              | 
| <re> < 80          </re>        | <re> Inte kliniskt meningsfull, många falskt positiva.    </re>                                  | 
|<gr> 80-89 </gr>               | <gr> Acceptabelt, om billig undersökning.  </gr>                                                 | 
|<pu> > 90 </pu>                 | <pu> Kliniskt meningsfull, **hög sannolikhet** att det är en sann positiv vid positivt utslag. </pu>  | 

